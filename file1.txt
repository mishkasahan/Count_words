Д О Г О В І Р № 09102023
перевезення вантажів автомобільним транспортом
 м. Київ «09» жовтня 2023 року
БЛАГОДІЙНА ОРГАНІЗАЦІЯ «БЛАГОДІЙНИЙ ФОНД «ПРАВО НА ЗАХИСТ», юридична особа, 
належним чином зареєстрована та діюча відповідно до законодавства України, є неприбутковою організацією, 
що внесена до Реєстру неприбуткових установ та організацій за Рішенням 1626594601975 від 06.12.2016 року 
Державної податкової інспекції у Шевченківському районі Головного управління ДФС у м. Києві з ознакою 
неприбутковості – 0036, яку на підставі Статуту представляє президент Олександр ГАЛКІН, надалі 
іменується «Клієнт», з однієї сторони, і
Фізична особа - підприємець Борейко Володимир Романович, РНОКПП 2939117572, надалі іменується 
«Перевізник», який діє від власного імені, на підставі Виписки з Єдиного державного реєстру юридичних осіб, 
фізичних осіб-підприємців та громадських формувань номер запису № 24150170000012533 від 15.11.2000 р., 
з іншої сторони, спільно іменовані надалі «Сторони», а кожен окремо може бути іменований «Сторона», 
уклали цей Договір про таке:
1. Предмет договору.
1.1. Відповідно до умов цього Договору, Перевізник зобов’язується від свого імені за плату і за рахунок Клієнта 
організувати виконання послуг пов’язаних із перевезенням вантажів Клієнта територією України, а Клієнт 
зобов’язується прийняти надані послуги та оплатити згідно умов даного Договору.
1.2. Клієнт в залежності від мети вантажу, може виступати як Замовник, Вантажовідправник або 
Вантажоодержувач.
1.3. Перевізник гарантує, що укладення та виконання ним цього Договору не суперечить нормам чинного в 
Україні законодавства та відповідає його вимогам (зокрема, щодо отримання усіх необхідних ліцензій, дозволів 
та погоджень), а також підтверджує те, що укладання та виконання ним цього Договору не суперечить цілям 
діяльності Перевізника, положенням його установчих документів чи інших локальних актів.
2. Умови перевезення
2.1. Перевезення здійснюється на підставі заявки Клієнта (далі – транспортна заявка). В заявці міститься вся 
необхідна інформація, щодо назви вантажу, пункт (адреса) завантаження та розвантаження, дата та час подачі 
авто під завантаження/розвантаження, найменування вантажовідправника та одержувача вантажу, оголошена 
вартість вантажу, розмір вартості послуг Перевізника та інші умови. Всі транспортні заявки між Перевізником 
і Клієнтом є невід’ємною частиною цього Договору.
2.2. Транспортна заявка направляється Перевізнику засобами телекомунікаційного зв’язку. Перевізник в разі 
прийняття заявки зобов’язаний негайно направити Клієнту заявку за підписом уповноваженої посадової особи 
Перевізника завіреної печаткою Перевізника, що свідчить про її прийняття.
2.3. Перевізник надає транспортні засоби в терміни, зазначені в транспортній заявці.
2.4. Завантаження вантажу здійснюється Відправником (якщо це не Клієнт) вантажу.
2.5. Розвантаження товару в пункті призначення здійснюється Клієнтом або Вантажоодержувачем.
2.6. Приймання вантажу до перевезення здійснюється на підставі і у відповідності до товаросупровідних 
документів Клієнта/вантажовідправника.
2.7. Факт виконання кожного перевезення, підтверджується Актом надання послуг, який готує Перевізник та 
передає для підписання Клієнту. 
2.8. Заявка повинна бути надана Перевізнику не пізніше, ніж за 1 (одну) добу до дати завантаження.
2.9. Сторони домовились вважати нормою часу на операції завантаження, розвантаження, якщо в Заявці не 
зазначено інше – 6 (шість) годин.
3. Права і обов’язки Сторін.
3.1. Перевізник зобов’язаний:
3.1.1. Визначити типи та кількість автомобілів, необхідних для перевезення вантажу, зазначеного у заявці.
3.1.2. Доставити надані Клієнтом/Вантажовідправником вантажі до пункту призначення в обумовлений 
Сторонами строк та видати їх уповноваженій на одержання вантажу особі – Клієнту/Вантажоодержувачу.
3.1.3. Завчасно (не менш ніж за 8 годин до завантаження) письмово акцептувати заявку Клієнта на умовах, 
зазначених у заявці, або відхилити її. З моменту письмового акцепту заявка вважається прийнятої до виконання, 
і відмова від її виконання однієї зі Сторін служить підставою для пред’явлення штрафних санкцій; 3.1.4. 
Надавати для виконання перевезень технічно справні транспортні засоби.
3.1.5. Здійснювати контроль за завантаженням, розміщенням та закріпленням вантажу з метою забезпечення 
безпеки руху, запобігання пошкодження вантажу та перевищення навантаження транспортного засобу; 
перевіряти кількість вантажу.
2
3.1.6. Забезпечувати збереження вантажу протягом всього часу його перевезення, зупинятися на ночівлю тільки 
в спеціально обладнаних для цього місцях, не допускати сторонніх людей до кабіни автомобіля під час 
знаходження у рейсі. 
Інформувати Клієнта про всі випадки затримки транспортних засобів, які пов’язані з виконанням перевезення.
3.1.7. У випадку виявлення на місці розвантаження, недостачі та/або пошкодження вантажу при перевезенні, 
забезпечити участь водія транспортного засобу в складанні відповідного акту.
3.1.8. Повідомляти Клієнта про виявлені недоліки одержаної інформації, а в разі їх неповноти – вимагати у 
Клієнта необхідну інформацію. 
3.1.9. Невідкладно, протягом двох годин, попередити Клієнта/Вантажовідправника будь-якими доступними 
засобами зв’язку про перешкоди, які загрожують належному виконанню Перевізником зобов’язань за цим 
Договором, в тому числі про простій під час проходження по маршруту.
3.1.10. Інформувати Клієнта про прибуття Вантажу до місця призначення.
3.1.11. Надати водієві автомобіля необхідні належним чином оформлені документи і дозволи.
3.1.12. У разі поломки автомобіля, вжити всіх заходів для його ремонту або надати інший аналогічний 
автомобіль для перевезення. У разі дорожньо-транспортної пригоди, Перевізник зобов’язаний вжити всіх 
необхідних і можливих за даних обставин заходів, спрямованих на забезпечення схоронності вантажу і 
запобігання збільшенню шкоди для Клієнта.
3.1.13. Забезпечити в кабіні автомобіля, що здійснює Перевезення, місце для представника охоронної компанії
чи іншого супроводжуючого вантаж особи(експедитора), в разі надання його Клієнтом/Вантажовідправником.
3.1.14. Протягом 5 (п’яти) банківських днів з моменту здійснення перевезення вантажу надати Клієнту оригінал 
рахунку, Акт приймання-передачі наданих транспортних послуг, товарно-транспортну накладну, якщо Клієнт 
є вантажовідправником, підписану вантажоотримувачем, довіреність на отримання вантажу та інші документи, 
за результатами перевезення.
3.1.15. В разі залучення до надання послуг третіх осіб нести відповідальність за їх дії як за свої власні.
3.2. Перевізник має право:
3.2.1. Виконувати взяті на себе зобов’язання з перевезення вантажів, як самостійно, так і з залученням третіх 
осіб.
3.2.2. Не пізніше, ніж за 8 годин відмовитися від заявки або внести зміни в узгоджену Заявку в порядку, 
передбаченому для подачі Заявки.
3.2.3. В односторонньому порядку змінювати терміни перевезення, у зв’язку із складними погодними умовами 
та/або проходженням блок-постів, комендантською годиною або у зв’язку із обмеженням руху вантажного 
транспорту запровадженим державними органами пов’язаним із військовим станом в Україні про, що негайно 
повідомляти Клієнта та причину затримки.
3.2.4. Відмовити Клієнту в перевезенні його вантажів у випадку: не сплати ним попередньо виставлених 
рахунків за надані послуги, або відсутності спеціального транспорту, на якому можливо перевезення певних 
вантажів, в разі, якщо вантаж за своїм характером не може перевозитися Перевізником.
3.3. Клієнт зобов’язаний:
3.3.1. Своєчасно передавати Перевізнику Заявку на організацію автомобільних перевезень вантажів. 
Заявки, передані Клієнтом за допомогою факсу або електронної пошти, Перевізнику, мають повну юридичну 
силу, породжують права і обов’язки для Сторін, можуть бути використані в судових інстанціях в якості 
належних доказів і не можуть оскаржуватися Перевізником. 
Належним підтвердженням направлення Заявки і її отримання Перевізником є звичайне технічне 
підтвердження відповідного устаткування Клієнта про відправлення Заявки: звіт факсу або звіт серверу про 
відправлення електронного повідомлення, за умови подальшого підтвердження, шляхом надсилання належним 
чином оформленого та підписаного оригіналу Заявки. 
3.3.2. Надавати Перевізнику повну та достовірну інформацію про пункт призначення, отримувача вантажу та 
характеристики вантажу.
3.3.3. Надавати для перевезення обсяг вантажу, обумовлений в узгодженій заявці.
3.3.4. Забезпечити належну тару, упаковку та укладку вантажу, що виключає ушкодження вантажу при 
перевезенні. 
3.3.5. Забезпечити своїми силами завантаження, розвантаження та розміщення вантажу в транспортному засобі 
відповідно до вимог Перевізника. 
3.3.6. Надати для здійснення перевезень на території України всі необхідні документи, оформлені згідно вимог 
чинного законодавства. При затримці Вантажу державними контролюючими органами з вини Клієнта вживати 
заходи із розблокування вантажу. 
3.3.7. Своєчасно здійснювати оплату послуг Перевізника в строки і на умовах, передбачених цим Договором.
3.4. Клієнт має право:
3.4.1. Вимагати від Перевізника повного та належного виконання всіх зобов’язань по даному Договору. 
3.4.2. Отримувати від Перевізника всю необхідну інформацію і документи стосовно його дій в межах даного 
Договору, а також дій третіх осіб, залучених до виконання перевезень.
3
3.4.3. Відображати свої зауваження щодо кількості та цілісності доставленого вантажу в відповідних актах.
3.4.4. Клієнт має право застрахувати вантаж у встановленому законодавством порядку.
3.4.5. Отримати матеріальну компенсацію в разі втрати або пошкодження переданого для перевезення вантажу.
3.4.6. Не сплачувати за простій транспортного засобу, якщо це сталось не з вини Клієнта.
4. Порядок розрахунків.
4.1. Розрахунки за надані послуги між Перевізником і Клієнтом проводяться в безготівковому порядку, шляхом 
перерахування грошових коштів в національній валюті України на поточний рахунок Перевізника на підставі 
виставлених рахунків.
4.2. Тарифи на послуги перевезення встановлюються в національній валюті України – гривні, зазначаються у
відповідному прейскуранті цін, який погоджується Сторонами, як додаток до цього Договору. Перевізник має 
право змінити ціну перевезення за попереднім повідомленням Клієнта не менш ніж за 10 (десять) календарних 
днів до введення нових цін. Додаток – прейскурант цін у новій редакції направляється Клієнту у двох 
оригінальних примірниках по пошті на адресу, зазначену в розділі 10 цього Договору з одночасним 
інформуванням Клієнта про майбутню зміну ціни перевезення на адресу електронної пошти, зазначену в розділі 
10 цього Договору. 
4.3. Протягом зазначеного у п. 4.2 терміну Клієнт зобов’язаний прийняти зазначену у п. 4.2 пропозицію, шляхом 
підписання Додатку – прейскуранту до Договору в оновленій редакції, або відхилити її. У разі прийняття 
зазначеної пропозиції один примірник підписаного Додатку в новій редакції Клієнт повертає Перевізнику 
протягом 5 (п’яти) робочих днів з моменту отримання примірників Додатку – прейскуранту до Договору в 
оновленій редакції. 
4.4. Відхилення пропозиції щодо зміни ціни перевезення Перевізник має отримати від Клієнта у письмовому 
вигляді (лист) до кінця зазначеного терміну. Датою отримання відхилення є дата надходження листа до 
Перевізника. У разі відхилення Клієнтом пропозиції про зміну ціни перевезення, цей Договір вважається 
припиненим після закінчення 10-денного терміну, встановленого п.4.2 цього Договору.
4.5. Клієнт здійснює оплату за виконанні перевезення протягом 5 (п’яти) календарних днів з моменту 
отримання пакету оригіналів документів та підписання сторонами Акту наданих послуг. Підпис обох сторін 
на Акті наданих послуг засвідчує факт отримання Клієнтом пакету документів, що підтверджують виконання 
перевезення, а саме: рахунок-фактура; Акт наданих послуг; товаро-транспортна накладна.
Акт наданих послуг, за домовленістю сторін складається за кожну надану послугу по перевезенню Вантажу. 
4.6. Датою оплати вартості (ціни) перевезення (провізної плати) вважається дата надходження грошових коштів 
на поточний рахунок Перевізника.
4.7. У випадку змін на ринку надання послуг з перевезення та/або виникнення інших факторів, що впливають 
на розмір тарифу, Перевізник подає Клієнту письмові пропозиції щодо зміни тарифів з відповідним 
обґрунтуванням.
4.8. Загальна вартість цього Договору Сторонами не обмежується і визначається на підставі фактично наданих 
Перевізником послуг по перевезенню (доставці) вантажу.
5. Відповідальність сторін.
5.1. Кожна зі Сторін несе відповідальність за невиконання чи неналежне виконання умов даного Договору в 
межах, установлених положеннями даного Договору та законодавством України.
5.2. Перевізник несе повну матеріальну відповідальність за пошкодження вантажу, втрату товарного вигляду 
та якості вантажу, зникнення та\або викрадення вантажу, повне або часткове знищення вантажу в обсязі 
заподіяних збитків, якщо таке пошкодження сталося з вини Перевізника, та відшкодовує вартість завданих 
збитків протягом 10 (десяти) календарних днів з моменту направлення Перевізнику відповідної вимоги 
Клієнтом. 
5.3. За несвоєчасне подання автотранспортного засобу під завантаження та/чи розвантаження відповідно до 
підтвердженої заявки Перевізник сплачує Клієнту штраф в розмірі 1000 гривень за кожну добу запізнення. 
Запізненням вважається запізнення більш ніж як 2 (дві) години від часу, зазначеного в заявці.
5.4. У випадку понаднормового простою транспортного засобу із вини Клієнта, останній сплачує Перевізнику 
штраф, в розмірі 1000 гривень за кожні 24 години простою, що почався, понад установлені норми завантаження, 
розвантаження, що передбачені п. 2.9. цього Договору, за умови прибуття транспортного засобу під 
розвантаження, завантаження, в термін, визначений у Заявці.
5.5. У разі порушення термінів оплати послуг на строк більше 10-ти днів, Клієнт виплачує Перевізнику пеню в 
розмірі подвійної облікової ставки НБУ від суми боргу за кожний календарний день прострочення платежу 
несвоєчасно виконання зобов’язань.
5.6. Клієнт несе відповідальність за завантаження транспортного засобу Перевізника за вагою.
5.7. Нарахування та сплата неустойки (штрафу, пені) за невиконання або неналежне виконання грошових 
зобов’язань за цим Договором здійснюється без обмежень певним строком, протягом усього періоду від дня, 
коли грошові зобов’язання повинні були виконані, до дня їх фактичного виконання.
4
6. Форс мажор.
6.1. При настанні обставин непереборної сили, тобто обставин, які виникли і діють незалежно від волі Сторін і 
які Сторона об’єктивно не могла передбачити і запобігти, якщо ці обставини перешкоджають належному 
виконанню Стороною своїх зобов’язань за цим договором, термін виконання цієї Стороною своїх зобов’язань 
за цим договором продовжується на час дії обставин непереборної сили.
6.2. До обставин непереборної сили відносяться війни і інші військові дії, землетруси, повені та інші стихійні 
лиха, прийняття органами державної влади та місцевого самоврядування нормативно – правових актів та інші 
подібні обставини, що перешкоджають належному виконанню Сторонами своїх зобов’язань за цим договором.
6.3. Сторона, яка не має можливості належним чином виконати свої зобов’язання за цим договором внаслідок 
дії обставин непереборної сили, зобов’язана письмово повідомити іншу Сторону про настання зазначених 
обставин і про передбачуваний термін їх дії протягом 2-х календарних днів з моменту їх настання (з додаванням 
доказів існування таких обставин: документа, виданого Торгово-промисловою палатою України). В іншому 
випадку не виконуюча Сторона втрачає можливість посилатися на обставини непереборної сили, як на підставу 
невиконання нею своїх зобов’язань за цим договором.
6.4. Якщо обставини непереборної сили або їх наслідки діють понад один місяць, кожна зі Сторін має право 
ставити питання про розірвання цього договору
7. Вирішення спорів. 
7.1. Усі спори, що виникають з цього Договору або пов’язані із ним, вирішуються шляхом переговорів між 
Сторонами.
7.2. Якщо відповідний спір неможливо вирішити шляхом переговорів, він вирішується в судовому порядку за 
встановленою підвідомчістю та підсудністю такого спору відповідно до чинного законодавства України.
7.3. Сторони домовились, що відповідно до ст. 259 Цивільного кодексу України, строк позовної давності за цим 
Договором встановлюється у три роки. Початок перебігу позовної давності визначається згідно з цивільним 
законодавством України.
8. Строк дії договору.
8.1. Цей Договір вважається укладеним і набирає чинності з моменту його підписання Сторонами та його 
скріплення печатками Сторін.
8.2. Строк цього Договору починає свій перебіг у момент, визначений у п. 8.1 цього Договору, та закінчується 
31 грудня 2023 року. Договір вважається продовженим на кожен наступний рік, на тих же умовах, якщо за 
місяць до закінчення терміну дії цього Договору жодною зі Сторін не буде заявлено про протилежне.
8.3. Закінчення строку дії цього Договору не звільняє Сторони від відповідальності за його порушення, яке мало 
місце під час дії цього Договору.
8.4. Цей Договір вважається розірваним з моменту закінчення строку договору або належного оформлення 
Сторонами відповідної додаткової угоди про дострокове розірвання цього Договору, якщо інше не встановлено 
у самій додатковій угоді або чинному законодавстві.
8.5. При достроковому розірванні Договору Сторони зобов’язані провести всі розрахунки по ньому.
9. Прикінцеві положення
9.1. Після підписання цього Договору всі попередні переговори за ним, листування, попередні договори, 
протоколи про наміри та будь-які інші усні або письмові домовленості Сторін з питань, що так чи інакше 
стосуються цього Договору, втрачають юридичну силу, але можуть братися до уваги при тлумаченні умов цього 
Договору.
9.2. Факсимільні та електронні копії даного Договору, заявки, доповнення, акти, протоколи, завірені печатками 
Сторін, мають юридичну силу оригіналу до моменту обміну Сторонами його оригінальними примірниками.
9.3. Сторони несуть повну відповідальність за правильність вказаних ними у цьому Договорів реквізитів та 
зобов’язуються своєчасно у письмовій формі повідомляти іншу Сторону про їх зміну, а у разі неповідомлення 
несуть ризик настання пов’язаних із цим несприятливих наслідків.
9.4. Відступлення права вимоги та (або) переведення боргу за цим Договором однією із Сторін до інших осіб 
допускається виключно за умови письмового погодження цього із іншою Стороною.
9.5. Якщо інше прямо не передбачено цим Договором або правом, що застосовується до цього Договору, зміни 
у цей Договір можуть бути внесені тільки за домовленістю Сторін, яка оформлюється додатковою угодою, що 
є невід’ємною частиною цього Договору.
9.6. Всі виправлення за текстом цього Договору мають силу та можуть братися до уваги виключно за умови, 
що вони у кожному окремому випадку датовані, засвідчені підписами Сторін та скріплені їх печатками.
9.7. Цей Договір складений при повному розумінні Сторонами його умов та термінології українською мовою у 
двох автентичних примірниках, які мають однакову юридичну силу, по одному примірнику для кожної зі